<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Bitcoin</title>
  </head>
  <body>
    <h1>Bitcoin <a href="index.html">Inapoi</a></h1>
    <section>
      <article>
        <h2>Introducere</h2>
        <p>
          Comerțul pe Internet a ajuns să se bazeze aproape în întregime pe
          instituții financiare pe post de intermediari de încredere pentru a
          procesa plățile electronice. În timp ce sistemul funcționează bine
          pentru majoritatea tranzacțiilor, el suferă din cauza slăbiciunii
          inerente a modelului bazat pe încredere. Tranzacțiile complet
          ireversibile nu sunt tocmai posibile, întrucât instituțiile financiare
          nu pot evita să medieze disputele. Costul medierii crește costurile de
          tranzacționare, limitând dimensiunea minimă practică a unei tranzacții
          și eliminând posibilitatea micilor tranzacții uzuale, și apare un cost
          mai mare prin pierderea abilității de a realiza plăți ireversibile
          pentru servicii ireversibile. Din cauza posibilității de
          reversibilitate crește și nevoia de încredere. Comercianții trebuie să
          fie precauți cu clienții, stresându-i pentru mai multe informații
          decât ar avea nevoie. Un anumit procent de fraudare este acceptat ca
          fiind inevitabil. Aceste costuri și incertitudini legate de plăți pot
          fi evitate personal prin folosirea banilor fizici, însă nu există
          niciun mecanism care să efectueze plăți printr-un canal de comunicații
          fără a apela la un intermediar de încredere.
        </p>
        <p>
          unicații fără a apela la un intermediar de încredere. Avem nevoie de
          un sistem de plată electronic bazat pe dovezi criptografice în
          detrimentul încrederii, care să permită oricăror două părți să
          tranzacționeze între ele în mod direct, fără a fi necesară o terță
          parte în care să aibă încredere. Tranzacțiile care sunt practic
          ireversibile din punct de vedere computațional ar proteja vânzătorii
          de fraude, iar mecanismele escrow de rutină ar putea fi implementate
          cu ușurință pentru a proteja cumpărătorii. În această lucrare propunem
          o soluție pentru problema dublei cheltuiri folosind un server
          distribuit peer-to-peer de marcaje temporale care să genereze dovada
          computațională a ordinii cronologice a tranzacțiilor. Sistemul este
          securizat cât timp nodurile oneste controlează în mod colectiv mai
          multă putere de procesare decât orice grup de noduri care ar coopera
          în cadrul unui atac.
        </p>
      </article>
      <article>
        <h2>Tranzacții</h2>
        <p>
          O monedă electronică o definim ca un lanț de semnături digitale.
          Fiecare deținător transferă moneda către altul prin semnarea digitală
          a unui hash al tranzacției anterioare și cheia publică a următorului
          posesor și adăugând acestea la finalul monedei. Un beneficiar poate
          verifica semnăturile pentru a verifica lanțul de posesiune.
        </p>
        <img src="imagini/diagrama1.png" alt="" />
        <p>
          Desigur, problema este aceea că beneficiarul nu poate verifica dacă
          vreunul dintre proprietari a efectuat o dublă cheltuire. O soluție
          comună constă în introducerea unei autorități centrale de încredere,
          sau a unei monetării, care să verifice fiecare tranzacție pentru dublă
          cheltuire. După fiecare tranzacție, moneda trebuie returnată
          monetăriei pentru emiterea unei noi monede, și doar monedele emise
          direct de monetărie sunt considerate ca nefiind dublu cheltuite.
          Problema acestei soluții este că soarta întregului sistem monetar
          depinde de compania din spatele monetăriei, întrucât fiecare
          tranzacție trece prin aceasta, ca în cazul unei bănci.
        </p>
        <p>
          Avem nevoie ca beneficiarul să știe dacă proprietarii anteriori nu au
          semnat niciuna din tranzacțiile anterioare. Pentru scopul nostru, cea
          mai veche tranzacție este cea care contează, deci nu ne interesează de
          tentativele ulterioare de dublă cheltuire. Singura cale de a confirma
          absența unei tranzacții este prin a cunoaște toate tranzacțiile. În
          cadrul modelului bazat pe monetărie, aceasta cunoștea toate
          tranzacțiile și decidea care a fost prima. Pentru a reuși acest lucru
          fără un intermediar de încredere, trebuie ca tranzacțiile să fie
          anunțate public [1] și avem nevoie de un sistem prin care
          participanții să se pună de acord asupra unui istoric unic al ordinii
          în care au primit tranzacțiile. Beneficiarul are nevoie de o dovadă că
          pentru fiecare tranzacție majoritatea nodurilor au agreat care a fost
          prima primită.
        </p>
      </article>
    </section>
  </body>
</html>
